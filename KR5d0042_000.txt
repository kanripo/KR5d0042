# -*- mode: mandoku-view; -*-
#+DATE: 2015-08-29 01:14:37.815904
#+TITLE: 黃帝素問靈樞集注
#+PROPERTY: DZID  DZ1020
#+PROPERTY: SOURCE  正統道藏，三家本，1988，21—386 二十三卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5d0042
<pb:KR5d0042_HFL_000-001a>¶
黄帝素問靈樞集注序業二¶
昔黄帝作内經十八卷靈樞九卷素問九卷¶
乃其數焉世所奉行唯素問耳越人得其一¶
二而述難經皇甫謐次而爲甲乙諸家之說¶
悉自此始其間或有得失未可爲後世法則¶
謂如南陽活人書稱咳逆者噦也謹按靈樞¶
經曰新穀氣入於胃與故寒氣相爭故曰噦¶
舉而并之則理可斷矣又如難經第六十五¶
篇是越人標指靈樞本輸之大略世或以爲¶
流注謹按靈樞經曰所言節者神氣之所遊¶
<pb:KR5d0042_HFL_000-001b>¶
行出入也非皮肉筋骨也又曰神氣者正氣¶
也神氣之所遊行出入者流注也井榮輸經¶
合者本輸也舉而并之則知相去不啻天壤¶
之異但恨靈樞不傳乆矣世莫能究夫爲醫¶
者在讀醫書耳讀而不能爲醫者有矣未有¶
不讀而能爲醫者也不讀醫書又非世業殺¶
人尤毒於梃刃是故古人有言曰爲人子而¶
不讀醫書由爲不孝也僕本庸昧自髫迄壯¶
潜心斯道頗涉其理輒不自揣參對諸書再¶
行校正家藏舊本靈樞九卷共八十一篇增¶
<pb:KR5d0042_HFL_000-002a>¶
修音釋附於卷末勒爲二十四卷庶使好生¶
之人開卷易明了無差别除已具狀經所屬¶
申明外準使府指揮依條申轉運司選官詳¶
定具書送秘書省國子監今崧專訪請名醫¶
更乞參詳免誤將來利益無窮功實有自時¶
宋紹興乙亥仲夏望日錦官史崧題¶
¶
¶
¶
¶
<pb:KR5d0042_HFL_000-002b>¶
¶
¶
¶
